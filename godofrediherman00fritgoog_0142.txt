130 EblENDATlONES PINDARICAE.

num incidit: sed quod coniecit, paullo ante ludos Py-
thios memoriam victoriarum celebratam ab Hierone esse,
id mihi ab illo carmine alienissimum videtur. Non enim
instantibus ludis, ad q‘uos quadrigas misisset, festum diem
ob pristinas victorias egisse crediderim Hieronem, sed
exspectasse potius eventum ludorum, spe excellentioris
victoriae. Omninoque equi Pherenici mentionem non sic
leviter fecisset Pindarus, si victoriarum olim partarum'
memoria canendi occasionem praebuisset. Neque etiam
= quod ‘suspicabatur BoeckhiuS, sedem suam Hieronem Sy-
racusis Aetnam transferre in animo habuisse, quoniam
4ita faverit AetnaeiS, ut se Aetnaeum renunciari Pythiade
XXIX. voluerit, verisimile esse arbitror. Quam suspi- .
cionem concepit Boeckhius ex eo, quod dehortari ab illo
consilio Hieronem videatur Pindarus, quum Coronidem .
vituperans), quod peregrinum amatorem praetulisset Apol-
lini, vanos esse dixit, qui longinqua domesticis antepo-
“ nerent. At vere monuit DisseniuS, parum aptam esse
comparationem amantis puellae cum Hierone. Nec deni-
que illud credi posse existimo, quod luctu domestico af-
flictus fuerit Hiero mortuo filio filiave. Id coniecit Boeck-
hius his quattuor argumentis, primo, quod Aesculapii res
usque ad mortem eius deducantur, additis ἄνδρ’ ἐκ θα-
νάτου κομίσαι ἤδη ἁλωκότα et χρὴ τὰ ἐοικότα πὰρ
δαιμόνων μαστευέμεν θναταῖς φρασίν, γνόντα το πὰρ
ποδός,· οἵας εἶμεν αἴσας· μὴ, φίλα ψυχὰ, βίον ἀθά-
νατον σιτῶδες deinde, quod Pelei et Cadmi exempla
afferantur liberis orbatorum3 porro, quod dicat poeta ὄλ,-
βος οὐκ ἐς μακρὸν ἀνδρῶν’ ε’·ρχεται id enim maius
-esse qnam pro valetudine consolanda3 denique, quod duo
mala memoret, quae uno cnm bono ab diis dentur homi-
nibus. At de Aesculapio quidem propterea exposuit poeta
copiosius, ut ne fabula carmini deesset. deduxitque eam
narrationem nsque ad mortem Aesculapii, ιιι moneret
Hieronem, ne peritissimo quidem medico omnia ex voto
succedere. Pelei autem et Cadmi exemplis utitur, non
quod liberos illi amiserint, sed quod, quum vel deorum
connubiis honorati ad summam felicitatem pervenissent,
’ tamen passi sint acerbissima. Neque vero maius est

